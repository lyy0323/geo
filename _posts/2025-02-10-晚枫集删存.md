---
layout: post
title: "晚枫集删存"
date: 2025-02-10
categories: [诗集]
tags: []
content-created: 2025-01-07
content-updated: 2025-02-10
archive-created: 2025-02-11
---

> 破虚冰、潸然泪目，抒离恨、桂洒盈肩。

## 卷一

### 绮怀二十首记十年之约

渐损婵娟已损情。当时跌落一天星。十年秋约杳无信，数缕春潮偶有灵。每忆但能言毕竟，重逢浑不说曾经。<u>晚枫</u>新染荒芜梦，红透双眸未肯醒。

残笺未必补成词。相识毋宁非为诗。蝶恋花时能折翼，君怜我处正描眉。斜阳抹雨手中暖，冷月追霞望里迟。记得长廊绕云雾，一身外套小心披。<span style="color: #999; font-size: 0.8em">二〇一五年春尝共作《蝶恋花》一阕。</span>

<u>钱塘</u>秋夜雨梧桐。<u>楼外楼</u>前楼外风。露染寒身怜落桂，病侵孤枕感飘蓬。晓添<u>遗梦</u>三行墨，情系微灯一点红。从此湖西是长忆，频频缀在锦书中。<span style="color: #999; font-size: 0.8em">有小说《西湖遗梦》。本事二〇一五年十月三日。</span>

薄暮车灯溅浅流。<u>延安路</u>上每乘舟。<u>晚枫</u>能驿石能卧，弱柳解衣凭解愁。人静依依花事软，枝垂冉冉鸟声浮。临行长在天桥别，两块糕团各自收。

<u>课植园</u>前有古桥，古街古木各闻箫。寻来楼角云容乱，行处溪头波影摇。也借半窗聊酒话，时怜<u>千骨</u>一魂销。水晶刻字许相守，轻唱同床共枕谣。<span style="color: #999; font-size: 0.8em">本事二〇一五年十一月十一日于朱家角。时《花千骨》路人皆知。</span>

有妒应知亦有怜。流言未免惹人传。身同影瘦能相守，缘与心安难两全。岁暮常因孤枕泣，秋深谁寄绝情笺。浮云来去隔河汉，月想长庚别处悬。

一城金叶久徘徊。一夜重逢扑满怀。月待云开君待我，泪凝风定露凝阶。情深劫后应无恙，地僻春前或有霾。岁晚寒钟伴勾指，眼波摇漾到裙钗。

谁着周身白雪绒。轻刨木屑不留踪。幽藏小卧人来蹭，饱食高粱睡起慵。梦觉可能俱已老，世间毕竟几回冬。长眠须伴有瓜子，绿草春时生<u>古松</u>。<span style="color: #999; font-size: 0.8em">二〇一五年秋共育一仓鼠。十二月十二日卒。</span>

三曲裁春寄两樽，花痕初烙此生痕。江湖并辔霜蹄印，风雨同衾血泪温。劫罅双栖鸾镜影，人间共命鹧鸪魂。他年重践<u>西泠</u>约，秋月长天到旧垣。<span style="color: #999; font-size: 0.8em">有《缘起》《初见》《患难》三曲，皆作于二〇一六年春。</span>

春郊游冶正春晴，春雾氤氲见未曾。野爨烟熏迷眼目，风传语误冷心膺。新成锦字凭空想，欲浸欢歌恨不能。入夜惟祈天上影，飘摇一愿孔明灯。<span style="color: #999; font-size: 0.8em">本事二〇一六年四月二十一日于崇明。</span>

有梦曾怜追梦时。一年一度鹊桥归。酒瓶掩映裙微湿，眉黛分明笑久违。雨后新蒸虹七彩，楼头回望鸟双飞。徐行向晚梧桐路，挥手别君余落晖。<span style="color: #999; font-size: 0.8em">本事二〇一六年八月五日于虹许路。</span>

岁序不言霜转严。恹恹夜永弄梳奁。愁多白发初侵鬓，聚少痴人正乞签。半载余冬歌浅唱，一宵稚梦雪平添。几时春嫩江南柳，有在江南试卷帘。<span style="color: #999; font-size: 0.8em">有歌曲《等你在冬天》。</span>

海国春来春树荫，春诗春笔记同心。忆中两载<u>晚枫</u>叶，缄起一城<u>霜月林</u>。<u>蝶梦</u>初成<u>云梦</u>织，花香长在<u>柳香</u>寻。仙庭故事前世孽，惟把情缘留到今。<span style="color: #999; font-size: 0.8em">有小说《情系霜月林》。蝶梦、柳香，皆小说中地名。</span>

华年华宴两蹉跎。怅惘樽深凭醉多。钢轨藕花风客路，城灯栀子月骊歌。人如辰散飞无数，情恨途歧聚几何。别后星光真在水，一湾浅笑两眉波。<span style="color: #999; font-size: 0.8em">本事二〇一七年六月二十七日。</span>

偶访江南晶未裁。鹅毛渐白<u>晚枫</u>苔。于时写字镌青石，临别折枝簪小梅。瘦影平铺遮道路，疏香独立落尘埃。一灯复点心门里，燃到东君缓缓来。<span style="color: #999; font-size: 0.8em">二〇一八年一月二十五日，沪大雪。</span>

却道秋风秋日凉。秋心怅惘锁秋肠。云浮江海人非故，谶寄<u>瀛洲</u>桂未香。写信长桥或回首，煎灯别浦卜归航。飘摇红叶初凝血，又结堪堪一寸霜。<span style="color: #999; font-size: 0.8em">有歌曲《等桂花开》。本事二〇一八年九月二十三日。</span>

<u>波涛去也</u>水成纱。<u>涌浪初平</u>双影斜。<u>雾霭送春人送客</u>，梧桐飞雨鸟飞花。残红返照惊将了，极浦回光暗有涯。未半十年歧路近，晚枫别后属谁家？<span style="color: #999; font-size: 0.8em">本事二〇一九年春。</span>

伊谁真作一飞星。谁损婵娟又损情。夜永灯添风黯黯，巢空翼折鸟嘤嘤。藕花半死丝犹系，莲实无心苦未明。<u>焚血</u>当年曾唱处，于今寂寂不闻声。<span style="color: #999; font-size: 0.8em">本事二〇一九年八月。有歌曲《焚血》，二〇一六年三月四日共作于晚枫。</span>

寒碧温黄各俨然。蓝窗白露月阑干。一双断钥锈无力，二八初妆湿未残。对镜唯余镜中影，照心元是水心盘。无波正好风来皱，碎作真珠独自看。

写罢江南烟雨图。江南烟雨锁平芜。雨中正结十年茧，炉上新焚一颗珠。炉下多灰风过冷，枝头残叶露来枯。无心应是钱塘藕，犹似当年据满湖。

## 卷二

### 诉衷情·十载心殇

#### （唱）

秋寒风起怨夕阳，倾已落无殇。心城欲系残念，无奈何、意彷徨。◎情未断，更思乡，路空茫。此生不负，万水千山，十载残阳。<span style="color: #999; font-size: 0.8em">二〇一五年九月二十九日。</span>

#### （和）

暖风迭起绕残阳，心苦自离殇。湖西断尽杂念，清水畔、自彷徨。◎难剪断，又思乡，泪茫茫。此生将逝，何必悲伤，明日朝阳。<span style="color: #999; font-size: 0.8em">二〇一五年十月二日。</span>

### 清平乐·默守

晚阳斜照，林中游人少。一点绛红春色好，止有西风纷扰。◎一枝艳影迷颜，如今恰似神仙。皓月徜徉万里，佳人默守十年。<span style="color: #999; font-size: 0.8em">二〇一五年十月二十七日。</span>

### 南柯子·柳夜情 

明月难回首，清风易断肠。夜深孤影自凄凉，又忆当年携手，意绵长。◎云雾遮初月，珠丝透短裳。海棠零落柳飞扬，只有一声长叹，路空茫。<span style="color: #999; font-size: 0.8em">二〇一六年一月十七日。</span>
