---
layout: post
title: "钟鼓和声 | 次韵花桐减字木兰花五首十三组"
date: 2024-12-21
categories: [诗集]
tags: [国学社]
content-created: 2024-01-14
content-updated: 2024-12-28
archive-created: 2024-12-22
archive-updated: 2024-12-30
---

## <span style="background: rgb(223,158, 177); color: white"><b>花  桐</b></span>

### 减字木兰花五首

叹声归也。深巷无人过半夜。街面初凉。自语传出木扇窗。◎方才宴所。定有对答不是处。怎又提他。消息忒灵通了些。<span style="color: #999; font-size: 0.8em">拟相思。</span>

归来日暮。光暗霓虹灯下路。安步当车。只是识途不是家。◎依然梦里。隔了一条黄浦水。且忘邯郸。楼外斜斜月色寒。

朱楼难老。三岁未闻交响调。招下东君。商量吴歌好借春。◎榴裙早敛。纵是春风吹不展。趁着天光。惜取梅香似酒香。<span style="color: #999; font-size: 0.8em">二首过格致中学。</span>

梅衔馆驿。我与卿同东国客。商量留春。催写新词留粉痕。◎谁能耐冷。还似醉沉还似醒。自是风流。罗带深深亦系舟。<span style="color: #999; font-size: 0.8em">记游。</span>

日中蜗左。从此须惜春则个。两岁庭柯。雾露无迹奈乐何。◎鹧鸪闲和。也是海棠花下坐。一树滂沱。颠倒红丝银叵罗。

## <span style="background: rgb(223,158, 177); color: white"><b>林雨夜（芋椰）</b></span>

### 减字木兰花 岁末寄花桐次韵五首

歌筵散也。忆是去年冬日夜。云月双凉。涂抹东中院小窗。◎心无定所。流到相逢缘到处。未及言他。一捧幽愁已减些。

深林向暮。执手「留神阶下路」。影掠长车。相倚心安处是家。◎新笺字里。一道江流望海水。已过邯郸。犹与东川共此寒。

刘郎未老。翻作新成工尺调。笛吹邀君。开动青阳且沐春。◎见人掩敛。久拥怀舒眉渐展。摇曳晴光。与小苍兰一并香。

高城小驿。「来此世间皆过客」。于我寒春。浅刻冰肌几道痕。◎到今转冷。一段尘嚣催梦醒。相与漂流。相拟来春同泛舟。

梧桐道左。真觉须怜春则个。多少南柯。已付风烟不奈何。◎小词闲和。若与卿同花下坐。且话江沱。也话狸奴与绮罗。

## <span style="background: rgb(223,158, 177); color: white"><b>修  逸</b></span>

### 减字木兰花 绮情五首

笙歌近也。遍上兰灯欢不夜。河汉新凉。共看烟花隔小窗。◎心思几所，偷觑眉波流转处。相对无他。与我轻轻坐近些。

江城雨暮。共伞比肩园外路。来往香车。相送芳尘到谢家。◎咫书千里。唯诉幽衷同碧水。休梦邯郸。此夜春风尚且寒。

江梅未老。犹可折枝歌慢调。舟小同君。一道萍开半日春。◎羞容乍敛。百结丁香慵不展。转见眸光。细雨飞花点鬓香。

江程水驿，从此长为天际客。两处残春。想象罗巾别泪痕。◎深宵烛冷。余醉帘风吹复醒。又作萍流。翠袖何时认返舟。

潮回江左。极目晨昏唯此个。忆折柔柯。久后欢逢更几何。◎流莺巧和。独唱《采莲》还独坐。泪眼双沱。未许同时赴网罗。

## <span style="background: rgb(223,158, 177); color: white"><b>刘麒麟</b></span>

### 减字木兰花 海上五首步芋椰韵

#### 外滩枫径

月初升也，重叠喧哗澄澈夜。暖酒驱凉，人影轻盈到蜃窗。◎虚凝我所，圣诞金球奇彩处。灯熄无他，小径先寻枫叶些。

#### 黄浦江轮渡

穿行昼暮，光景百年香满路。并驾鸾车，摇曳姮娥仙子家。◎秋星十里，两岸明楼浮一水。不梦邯郸，潮击舷墙玉兔寒。

#### 上海书城

琉璃吹老，小店循环萦旧调。墙上桐君，曾和当时海上春。◎嚣尘暂敛，入暮开门风欲展。万物飞光，衣袂吹馀花蕊香。

#### 豫园

嘶风古驿，故里亭台迎倦客。试补阳春，移石栽花认碧痕。◎玲珑凋冷，恨隔雕窗呼不醒。一夜星流，残梦依稀落满舟。

#### 进贤路

新晴江左，天际无云蓝则个。今日繁柯，五色芳菲摇曳何。◎好风长和，旖旎餐厅容客坐。旋律滂沱，花影吹移裂绮罗。

## <span style="background: rgb(223,158, 177); color: white"><b>希  之</b></span>

### 减字木兰花 某班罗曼史五首步花桐、芋椰、修逸、麒麟韵

故人去也。一砚月光沉寂夜。池畔风凉。影与星光共倚窗。◎那时居所。前路当年携手处。莫再思他。却向空杯添一些。

天穹染暮。凝视伊园门外路。记约同车。四轨平行即是家。◎旧思绪里。闪过迢迢山与水。飞掠邯郸。冷雨敲窗不觉寒。

楼藤半老。铜管依然吹别调。有我和君。站在初逢那一春。◎深情微敛。少女心思颦未展。小径幽光。蝴蝶花开似旧香。

西山小驿。曾驻天涯来往客。一刻青春。又在心尖展折痕。◎车铃声冷。刺透窗棂人梦醒。日色横流。已是江湖不系舟。

前方转左。约好离程车某个。锈斧残柯。换遍前尘怎奈何。◎民谣轻和。谁与吉他相对坐。舟泊江沱。未见风中绿伞罗。

## <span style="background: rgb(223,158, 177); color: white"><b>摸鱼斋</b></span>

### 减字木兰花 不知道是什么五首步花桐、芋椰、修逸、麒麟、希之韵

花期误也。芳隐寒青凝月夜。宿露新凉。疑与啼痕点客窗。◎从来失所。红落如前今到处。 此念无他。恨我春天又少些。

一般秋暮。两处不同身下路。怨怪风车，缠绕哀心难到家。◎眉间纹里。沟壑怎拦川逝水。“已到邯郸。也似江乡小半寒。”

莫非已老。兴起搜吟仙吕调。不是思君。只是淮南又至春。◎庭帷半敛。院里旧芽新欲展。怎怨时光。沉默烧残心字香。

梅生孤驿。知我与花皆作客。留到明春。辞别匆匆不遗痕。◎去时微冷。饯饮如何常不醒。强拟风流。不解今言是刻舟。

“前方向左。”迎面故人逢若个。已化空柯。回首茫然问为何。◎“与君唱和？无数曾同檐下坐。”雨渐滂沱。也把伤心试网罗。

## <span style="background: rgb(223,158, 177); color: white"><b>广寒居士</b></span>

### 减字木兰花 深夜漫步组曲次韵

气温宜也，我与西风同度夜。眼底微凉，树影深深落小窗。◎悠闲我所，墙角小猫酣睡处。或许怀他，淡淡相思有一些。

斑云旷暮，踯躅东西南北路。几辆单车，都欲匆匆归舍家。◎循环耳里，咏叹缠绵流苦水。如果邯郸，失意无非共此寒。

流枫渐老，灯下素描明暗调。草客花君，伴与冬眠等一春。◎喧声收敛，默默清愁偷自展。浅浅流光，俯仰徒劳忆旧香。

燕云亭驿，老树桥头留倦客。画柳如春，小憩湖边看浪痕。◎石阶微冷，白鸭相偎呼不醒。一叶从流，载梦悠悠作桂舟。

前方向左，孤影徘徊猜那个。败叶沉柯，怅望湖间疑奈何。◎鬼神相和，一树幽花随我坐。情绪滂沱，化蝶甘心投网罗。

## <span style="background: rgb(223,158, 177); color: white"><b>苏  云</b></span>

### 减字木兰花 岁暮五首次韵

月西沉也。谁借清歌销永夜。一枕新凉。一枕乌啼白琐窗。◎相思何所。应在旧时同梦处。我欲寻他。争奈终宵只泪些。

霜侵岁暮。一晚梅花盈客路。借问归车，此去何时到旧家。◎消疏影里。筛月中庭如积水。莫梦邯郸。梦断空余双鬓寒。

梧桐尽老。细雨打成长短调。此夜思君。曾约江城醉一春。◎北风渐敛。征雁不将心字展。几度年光。几度窗前梅萼香。

垂杨水驿。月与烟波迎倦客。别在初春。今只余吟壁有痕。◎残樽微冷。为梦故园偏不醒。脉脉江流。渐似摇篮是小舟。

清江在左。江上轻舟人一个。唱着南柯。“应是人间梦几何”。◎霜风时和。只共青山相对坐。江水滂沱。卷去干戈与绮罗。

## <span style="background: rgb(223,158, 177); color: white"><b>木狸奴</b></span>

### 减字木兰花 虚构故事次苏云，广寒，摸鱼斋，希之，麒麟，修逸，雨夜，花桐韵五首

之乎者也，对案穷经初入夜。夜雨微凉，楼下谁人傍小窗。◎远望来所，竟是对楼楼顶处。好想追他，稿纸斜涂又一些。

残阳薄暮，引手入怀湖畔路。昏暗公车，晃至平明方到家。◎视频框里，笑似银铃歌似水。学步邯郸，欲寄风衣稍御寒。

桂花已老，检点残篇平仄调。中夜思君，香水氤氲柳下春。◎月华微敛，书信卷边不敢展。摇动清光，颈后多喷一缕香。

几程行驿，辗转归来终是客。把酒伤春，玉箸空干凝泪痕。◎北风不冷，吹透归人吹不醒。遥望江流，卷尽枯枝与小舟。

世情相左，歧路安知行那个？已烂庭柯，拍遍栏杆无奈何。◎梵音调和，且学鲁僧听浪坐。夜雨滂沱，劫烬灰飞瞿折罗。

## <span style="background: rgb(223,158, 177); color: white"><b>马科修斯</b></span>

### 减字木兰花·公车返家之旅倒序次韵神女峰诸友五首

#### 漫长的等待

先看右左，路口车流三五个。肃立寒柯，同等公交日几何？◎冻风谁和？过尽行人偎暖坐。涕泗将沱，门隔玻璃认绮罗。

#### 上车了

路连亭驿，我亦人间归去客。等待青春，檐上枝头俱雪痕。◎江回月冷，钟打戌时星渐醒。河汉难流，桥上唯看冻小舟。

#### 如果有一场相遇

一年又老，座上听弹来岁调。名姓逢君，此处风光如见春。◎愁眉且敛，话里乡音舒共展。霓色虹光，照眼涟漪淡淡香。

#### 可惜没有如果

倚窗天暮，转圜人流失去路。挤在公车，报站声中已到家。◎庭前闾里，一地霜华清似水。如梦邯郸，无处思人独我寒。

#### 到家以后

小家归也，却好人间三五夜。莫说凄凉，载得相思是此窗。◎梦魂得所，旧日生涯点检处。翻忆她他，痕迹年来尚有些。

## <span style="background: rgb(223,158, 177); color: white"><b>渔船</b></span>

### 减字木兰花·不知多少人次过之韵

离人归也。云薄灯昏风浸夜。呵手驱凉。墙畔徐行影映窗。◎目投远所。巷转矮扉深翠处。暂道无他。鲈脍莼羹多一些。

重楼日暮。拥入红绡千里路。尽是归车。所向迢遥一处家。◎月华千里。饭熟菜肥初试水。一处邯郸。岁晚人歌天不寒。

人休呼老。依旧琵琶千古调。马上昭君。弹指岁华便是春。◎水凝山敛。一霎风回芳草展。爱此天光。飞向陌头桃李香。

梅溪傍驿。笑看去来皆倦客。喜觅初春。叶嫩花疏流浅痕。◎依然风冷。欲卧一杯聊醉醒。长向东流。借问几人同载舟。

春风淮左，燕燕双双人个个。更剪柔柯，去岁雪霜今岁何。◎漫吟漫和，最好小窗闲处坐。眼底澹沱，先把盘飧仔细罗。

## <span style="background: rgb(223,158, 177); color: white"><b>渔船</b></span>

### 减字木兰花·步神女峰诸君五阕韵聊叙往事

歧途别也。伏案搦毫耕五夜。较昨生凉。暇想东邻可掩窗。◎寝楼两所。各寓五层搴月处。梦且寻他。端相分明薄瘦些。

风吟日暮。适值川流喧闹路。掷币登车。未抵终程不到家。◎耳机声里。一曲柔腔清似水。忘了邯郸。忘了人心炎与寒。

十年不老。仍旧爱听银姊调。煎雪期君。锦鲤来时池碧春。◎觑伊靥敛。襟抱缘何难一展。“莫负流光。萤火微茫腐草香。”

月为旅驿。星子恰为辕辙客。睡去冬春。懒与诗情兼泪痕。◎道卿孤冷。频唤那人惊魇醒。星子驰流。月羡明河不系舟。

学思偏左。忽掷纸团堪小个。疏漏虬柯。墨迹寥寥权奈何。◎晚归询和：“晌午球场挨孰坐？”罴背滂沱。巧语花言尽织罗。

## <span style="background: rgb(223,158, 177); color: white"><b>希之</b></span>

### 减字木兰花·5A五首步花桐、芋椰、修逸、麒麟…………韵

#### 杜光亭

长蛇溃也。已惯军营无寐夜。手信词凉。泥浸征尘雨打窗。◎居何定所。历历王朝更迭处。青史同他。各许姓名添一些。

#### 邱清泉

王庭日暮。滚滚烟尘盈满路。瘞箭残车。无数冤魂待返家。◎旧舆图里。沉淀箭头成血水。好梦邯郸。夜半枪声透骨寒。

#### 戴衍功

将军未老。处处野人歌绝调。泪眼逢君。肃整衣冠似旧春。◎军旗半敛。众将低吟眉不展。此处微光。故里祠堂一炷香。

#### 郑桂庭

新京旧驿。问遍人来皆是客。旧事长春。总隔心中一道痕。◎深秋骤冷。问鼎摧城终梦醒。沧海横流。莫向滩头唤小舟。

#### 廖建楚

疾奔右左。眼镜金丝人某个。弃子残柯。锁缚纹枰怎奈何。◎楚歌齐和。功德林中排队坐。忆困江沱。流水席中罹网罗。
