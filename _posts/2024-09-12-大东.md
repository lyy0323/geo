---
layout: post
title: "大东"
date: 2024-09-12 12:00 +0800--
categories: [也许你可以来听听我的歌]
tags: []
content-created: 2024-05-13
content-updated: 2024-05-17
archive-created: 2024-11-01
archive-updated: 2024-11-10
---


<iframe frameborder="no" border="0" marginwidth="0" marginheight="0" width=330 height=86 src="//music.163.com/outchain/player?type=2&id=2626372587&auto=0&height=66"></iframe>

# 大 东

> 作词：《诗经》  
> 作曲：木猫、林雨夜  
> 编曲：林雨夜  
> 演唱：ACE小夜  
> 出品：上海交通大学国学社  
> 2024年5月

<br>
有饛簋飧 有捄棘匕

周道如砥 其直如矢

君子所履 小人所视

睠言顾之 潸焉出涕

<br>
小东大东 杼柚其空

纠纠葛屦 可以履霜

佻佻公子 行彼周行

既往既来 使我心疚

<br>
有冽氿泉 无浸获薪

契契寤叹 哀我惮人

薪是获薪 尚可载也

哀我惮人 亦可息也

<br>
东人之子 职劳不来

西人之子 粲粲衣服

舟人之子 熊罴是裘

私人之子 百僚是试

<br>
或以其酒 不以其浆

鞙鞙佩璲 不以其长

维天有汉 监亦有光

跂彼织女 终日七襄

<br>
虽则七襄 不成报章

睆彼牵牛 不以服箱

东有启明 西有长庚

有捄天毕 载施之行

<br>
维南有箕 不可以簸扬

维北有斗 不可以挹酒浆

维南有箕 载翕其舌

维北有斗 西柄之揭

