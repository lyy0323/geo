---
layout: post
title: "自怜八首次广寒韵（附原玉）"
date: 2025-07-10
categories: [诗集]
tags: []
content-created: 2025-07-03
content-updated: 2025-07-11
archive-created: 2025-07-11
---

### <span class="authorspan linyuye0">自怜八首次广寒韵</span>

自向人间抛掷初，廿三岁序付须臾。昭昭盛世惟圣主，炳炳高楼多腐儒。十五月明圆十六，半生心躁堕空无。但将憔悴失神影，写入余年一画图。

妆成宜喜亦宜嗔。宜抱婵娟明一轮。宜折枝头断香蕊，聊酬枕畔拥眠人。杯盘每为掩深苦，调笑依然带浅颦。许把诗心打包售，堪堪换取几纹银。

裙摆翩飞马尾旋<span style="color: #999; font-size: 0.8em">希之</span>。抚平新茧入深眠<span style="color: #999; font-size: 0.8em">溪烟</span>。别来秋信未成句<span style="color: #999; font-size: 0.8em">花桐</span>，斩却桃花曾羡仙<span style="color: #999; font-size: 0.8em">烟鹤</span>。暗许斯程愿无愧<span style="color: #999; font-size: 0.8em">毛哥</span>，才知情字要参禅<span style="color: #999; font-size: 0.8em">广寒居士</span>。为斯一念形骸苦<span style="color: #999; font-size: 0.8em">雁迟</span>，锁到于今已十年<span style="color: #999; font-size: 0.8em">林雨夜</span>。

想象萍身江底沉。枯黄片叶舞于今。题笺欲写浑无绪，号哭求援未有音。嘉树遭罹几断脉，百花凋敝各摧心。高阳烈烈迷魂处，似见无垠满地金。

小暑蒸时蝉不呼。昏庸红日损青梧。一方镜里疑非我，百尺楼中知是奴。频向温衾耽缱绻，每于晚世扮踌躇。良宵有月无心赏，有月留心笑客愚。

不必雕诗效少陵。寒天紫幕冷于冰。忍看故友成新鬼，但羡闲人若野僧。有恨哀虫两边隔，一城客泪雨中凝。将倾大厦通明处，各点残生作夜灯。

独凭孤杯郁不消。庖厨烟火掩萧寥。分明饕餮慰辛苦，何必流离赴远遥。薄命无缘成白鸟，余生知是一秋蜩。堪堪烹煮锅中物，正似西洋泛海潮。

抛掷已非猴与猿。诗文强赋为君看。每于雨夜思尘旅，长送溪烟向广寒。蛰伏生涯谷底静，盘旋节物路前宽。暂酬杯酒抱衾枕，不许人间梦不完。

<hr>

原玉

### <span class="authorspan guanghanjushi20">五号线神游八首</span>

> 每次从城里回闵行都在五号线神游，遂作。半是整活半是记录。

长枕槐安望太初。风云舒卷只须臾。低吟俯首依人道，大隐躬身学犬儒。莫假虚无消幻化，从来幻化是虚无。争名蜗角蒙空相，蝶翼翩飞入佛图。

清风不意害贪嗔。吹拂胭脂染法轮。好好无情无欲事，偏偏不死不休人。愁多遇士才悲死，年少嗜书还效颦。一叹诗心何许处，旧时雁字寄团银。

生涯与我共周旋。电脑屏前好睡眠。边骂 A I 边砸碗，半修 bot 半登仙。偷闲世外吟成趣，摆烂人间学忘禅。莫笑疏狂多痼癖，且容诗酒任华年。

高风斜倚任浮沉。白浪愁花沥古今。野客从来无旧识，行人那信有知音？求田自有归田志，济世何求入世心。翻涌洪流谁闯荡，此间时代是黄金。

心有悲摧不可呼<span style="color: #999; font-size: 0.8em">广寒</span>。公门深锁柏森梧<span style="color: #999; font-size: 0.8em">李梦阳</span>。滔滔江汉空奔马<span style="color: #999; font-size: 0.8em">王又曾</span>，个个公卿欲杀奴<span style="color: #999; font-size: 0.8em">龚自珍</span>。焚藁旧垣犹寂寞<span style="color: #999; font-size: 0.8em">李复</span>，题诗梁下又踟蹰<span style="color: #999; font-size: 0.8em">白居易</span>。十年尘土青衫色<span style="color: #999; font-size: 0.8em">元好问</span>，满腹诗书只自愚<span style="color: #999; font-size: 0.8em">陆游</span>。

风语一斟月一陵。长风似水月如冰。冥冥月照风间客，漫漫风吹月下僧。明月清风身后结，光风霁月梦边凝。无关爱恨风和月，风月满身无尽灯。

浮生攘攘几时消？俯仰随人更寂寥。匍匐人间为牛马，逃离一梦到逍遥。低头尽去磨旋蚁，振翼无非树止蜩。最好归来乡国里，空山独坐望空潮。

天海蓝鲸叫白猿。鸿蒙颜色那相看？猜非此界登诗道，悔是当年梦广寒。宇宙边缘空渐阔，恒星射线始成宽。依将物理方程式，因果辞章早写完。
