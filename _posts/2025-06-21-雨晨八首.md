---
layout: post
title: "雨晨八首"
date: 2025-06-21
categories: [诗集]
tags: []
content-created: 2025-06-13
content-updated: 2025-06-19
archive-created: 2025-06-22
---

## <span class="authorspan linyuye0">雨晨八首</span>

凭谁勾勒几多愁。年少诗情未许留。句不得时喉正哽，人无觉处泪先流。可能雨脚乱心绪，聊借裙腰试晚游。行到街灯明灭里，一城寥寂白云浮。

已不成诗三两旬。时空凝滞似非真。一并凝滞我思绪，无故消磨此劫尘。久卧渐知愁爱晚，难眠多怨晓来频。闻啼麻雀惊心处，怜取华年抱病身。

久矣深居重掩门。飘蓬或许有枯根。人家常羡夜灯影，客女应怜臂血痕。欹枕固难平逆意，绝情时复念亲恩。长宵辗转损心力，嫁与东风不必论。

记得初逢亦雨时。梧桐摇曳柳低垂。金葵向日衔元气，水月如云择宿枝。三载浮沉君伴永，一生破碎我来迟。不知雨霁须何夕，暂借温存慰所思。

雨已连宵不放晴。一城行客未全醒。梦多极浦命多舛，人在高楼酒在瓶。俱是灯芯燃到死，渐非儿女扫成萍。飘摇寰宇天下苦，和了<u>《大东》</u>惟自听。

憔悴由身损岁华。连天雨脚乱如麻。黄梅硕果垂垂落，夹竹疏枝莞莞斜。几世迷途归晓露，终年绝路噪昏鸦。祠堂香火出殡鼓，未许生人栖有家。

底事殷勤催晓钟。一衾情愫薄朦胧。不论喜怒哀恶惧，为尔浮游溶响红。彩泡吹圆长有尽，昏灯晕暖已成空。佳期但恨君多误，独看蓬山飞早鸿。

抹灭空街百盏灯。凌云楼角泛微明。驱驰双泪洗蓬面，流淌萍身过晓城。鸟宿墙檐鸣有梦，风翻鬓发抚无声。许怜雨霁晴乍好，收拾神心烟水平。

## <span class="authorspan guanghanjushi20">代记水灯情事八首</spam>

> ——次韵雨夜《雨晨八首》作

想来年少爱言愁。艳句芳华两难留。酒热心潮情易吐，茶凉梦事泪方流。谁忘冬夜残灯语，许记春宵乱处游。域外他生休负我，花灯此夜水前浮。

相思克制两三旬。告白初心已失真。几是轻狂求胜意，一扬潇洒去归尘。征寻彩笔如椽巨，可濯多情与梦频。苦水残花都入酒，东君不管后前身。

蒲草河前漫倚门。空心寂寞觅连根。流江紫叶干啼血，夹卷残笺隐泪痕。灵药可忘私计事，遗诗来补知交恩。飞鸿纸片与风去，此夜此思不再论。

记取初逢深夜时。冷霜犹挂月空垂。猫贪宿舍容身处，雀赖梧桐著玉枝。本是孽缘须了结，原来错爱不因迟。先招酒力青莲助，吐尽诗文好尽思。

寒日阴空不是晴。酒酣长哭亦非醒。梦魂沉重思乡里，天地轻灵入玉瓶。倦客江南无有伴，幽人海上落浮萍。才知羁旅断肠曲，定要亲身仔细听。

何报此身只岁华。能听我事乱如麻。樽前明月轻轻老，画里桃花渐渐斜。本许聊闲恬致鸟，偏为盘绕苦吟鸦。惘然一刻情难已，错认我之沪上家。

酒罢仰头漫数钟。手生酸乏眼朦胧。云间缠绕两星白，墙外漂流一叶红。总是青丝终著雪，从来幻梦遽成空。风流便也由情恨，此世无非泥上鸿。

余愿他生许水灯。可怜小火照微明。君仍慷慨歌长浪，我亦从容望巨城。少壮当前须努力，中流各自作高声。绮窗问雨等梅出，看取苍云霁野平。